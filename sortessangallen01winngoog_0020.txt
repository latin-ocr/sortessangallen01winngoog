...12-

Quae si recte disputata sunt, quaestionum elencho augentur
ea, quae de toto sortium sangallensium libello deperiisse de·
monstraui. nescio an plura etiam addenda sint. ualde enim pro-
babile uidetur similem ut apud Astrampsychum hic quoque fuisse
praefationem, quamquam fortasse minus adrogantem ac uanilo-
quam, et paene pro certo adfirmauerim huius quoque libelli
auctorem preces praescripsisse, quae sortes adeunti et responsa
edenti dicendae essent.

Praeter Astrampsychi locos parallelos in adnotationibus hic
illic adscribam etiam sententias et tormulas ex sortilegiis codicis
Monacensis 14846, quorum alteram collectionem Thumeysenus edi-
dit in actis acad. Monac. cl. phil.·hist. 1885 p. 90 ss‚ „Altirische
und brittische worter in einer sortes-sammlung der Miinchener
bibliothek“, ubi quae de codice docenda sunt dicta inuenies
'ego quae proferam, ex ea sortium collectione sumpta sunt, quam
Thumeysenus ut a proposito suo alienam neglexit, ex ea in
qua trium alearum iactu de rebus futuris quaerebatur et uni cui-
que numerorum combinationi paucae atque certae respondebant
sententiae. addenda haec esse putaui non ut nouum ex his nugis
multo recentioribus lumen adflueret sortibus Sangallensibus, sed
ut exemplo demonstraretur, quomodo ueteres sententiae formu-
laeque in his potissimum rebus per saecula multa traditae con-

seruataeque essent.

 

