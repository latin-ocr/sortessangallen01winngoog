.. 45‘...

Exsistit quaestio, num quid possit effici de tempore, quo
hae sortes conscriptae sint. posteriores eas non esse saeculo
sexto formae litterarum, quibus exaratus est codex, demonstrant3
contra cum aperte sint christianae, quamuis multa non bene
congruant cum praeceptis religionis christianae, ante alterum
post Christum natum saeculum ortae esse non possunt. ad defi—
niendam accuratius aetatem praeter sermonem — quem quan-
tum ualere arbitrer ad hanc quaestionem soluendam, postea ex-
ponam —— sola praesto sunt auxilia pauca illa responsa, quibus
agitur de magistratibus similibusque muneribus3 cetera omnia
Δ eiusmodi sunt, ut per totum quod supra circumscripsi temporis

spatium responderi potuerint. ·

Et primum quidem occurrit praetor, qui 31, 10 et 32, 11
accuratius etiam nominatur praetor urbanus, praeturam uero
urbanam, a Constantino instauratam esse notum est, et Sym-
machi testimonio (ep. 7,1. cfr. Clason, Heidelb. Jahrbb. 1872
p.‘ 574 S.) circa annum 400 etiam exstitisse compertum habemus-
nihil igitur ex eius commemoratione lucramur ; nam illud quo-
que, ut qui praeturam appetebat, potentium amicorum peteret
auxilium (29, 6) quam diu petebetur praetura, semper factum
esse puto, Δ

Plus efficitur ex 6ο, quod aediles etiam illo tempore, quo
sortes nostrae compositae sunt, munere. fungebantur. a Seuero
Alexandro aedilitatem e cursu honorum esse sublatam testatur
Lampridius (uit. Alex. e. 43), neque postea huius magistratus
Romae inueniuntur uestigia (cfr. Mommsen, Rom. Staatsrecht 11,
1, 510). at cogitari potest de aedilibus coloniarum municipio-
rumqu‘e, qui magistratus in Africa prouincia Valentiniani aetate
nondum aboleuerat (Ammian. Marc. 28, 6, 11). minime uero
probabile est de his potissimum aedilibus agi. obseruamus per
totam sortium collectionem sententias similis argumenti inter se
excip'ere; subsecuntur autem inter se responsa de decemprimO,
curiali, praetore, aedili; praetor est magistratus urbanuS‚ curialis

