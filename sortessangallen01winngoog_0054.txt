*43-

sine dubio ad municipia ceterasque prouinciarum urbes oppida-
que spectat‚ eodem pertinet decemprimus; nam cum curialis
praetor aedilis ciuiles sint magistratuS, decemprimus non mili-
taris est intellegendus sed item ciuiliS, tales uero decemprimi
Romae non inueniuntur sed in prouinciis tantum. num igitur
ueri simile est primum de magistratibus agi, quales exstant in
prouinciiS, deinde de Romano, deinde rursus de prouinciali? non
multum tribuerem huic ratiocinationi, nisi alia accederent. si de
Romanis aedilibus agitur illis sententiiS, non multo post annum
200 ortae esse ’ possunt; idem fere tempus commendatur ea
ratione, qua de curialibus et decemprimis respondetur. desi-
derat is, qui sortes consulit, curialis et decemprimus esse (28, 4. 30,
7. 8), pro honore igitur habet haec munera. saeculo quarto uix
quisquam curialis esse optabat: uide Cod. Theodos. XII, 1. mu-
tationem autem, qua ex honorifico ciuitatis munere onus illud
-fere intolerabile fiebat, quod uel pro poena alicui posset imponi,
factam esse ueri simile est temporibus Septimi Seueri et Cara·
callae (Marquardt‚ Rom. Staatsverwaltung 1, 196 n. 1). circa
eandem igitur aetatem et aediles magistratu fungi desierunt,
et curialium munus funditus mutatum est3 in sortibus uero nos-
tris et aediles commemorantur et pristinus curiarum status respi-
citur. itaque non sine probabilitate me contendere puto sortium
-Sangallensium collectionem circa annum 200 ortam esse; nam
ne antiquiorem eam putemus, impediunt sententiae christianae.

Sermo uero sortium num is est, quem pro illa aetate ex-
spectemus? uereor ne qui libellum inspexerit, multo inferiori tem-
pori eum tribuat propter sermonem. Sed in hoc potissimum
litterarum genere tam facile fieri potuit, ut posteriores librarii
alia et recentia adveherent, ut de tempore, quo primum com·
positus sit libellus, nihil fere ex eo effici possit. neque uero tan-
tum quantum primo obtutu 'uidetur sermonem pugnare puto cum
eo, quod pauca illa indicia de origine harum sortium suadebant.
nam mirum quantum congruit cum sermone qui inuenitur apud
scriptores ecclesiasticos saeculorum tertii ad quintum, et maxime
cum reliquiis uersionum librorum sanctorum ante Hieronymum
factarum. iam uero hoc genus sermonis non tale est, quale un·
quam cotidiana conuersatio usurpauit, sed mixtum ex sermone
rustico et plurimis graecismiS‚ qui in uersione accurata 'uitari
omnino non potuerint. uix autem quisquam credet eum qui sor·

