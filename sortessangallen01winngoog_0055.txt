-47-

tes nostras composuit, consulto imitatum esse genus dicendi
sanctorum librorum christianorum3 immo inde similitudinem esse
explicandam apparet, quod 'similis sit origo: sortes quoque ex
graeca lingua in latinam translatae sunt, et cum non tam no-
bilissimis uiris quam hominibus inferioris ordinis destinatae essent,
translatae sunt in sermonem rusticum· ita etiam facillime expli-
catur, quod 20, 9 denariorum mentio fit, aperte ut eius nummo·
rum generiS, quod quam maxime sit uulgare, cum aureos ex·
spectes aut sestertios: denarii sunt δραχμαί, quae per totam
orientalem partem imperii semper fuerunt nummi usitatissimi.

Si uero recta' est haec sermonis explicati0‚ quam nihil
ualeat ille ad definiendam sortium aetatem in aperto est: si
graeca in latinam linguam uulgarem uertebantur‚ semper talis
sermo exsistere potuit uel post maiora illa opera uel ipso eorum
tempore uel antea; quin huius modi litteris putandum est pri-
mum talem sermonem adhibitum esse; certe normae sumptae a
libris hominum non illitteratorum non quadrant in has infimi
generis γοητείας.

Accuratius autem genus dicendi persequi conabor sub forma
indicis uerborum formarum structurarum minus usitatarum.

